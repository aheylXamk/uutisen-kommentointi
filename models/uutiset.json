[
    {
        "uutisId" : 1,
        "otsikko" : "Kukaan ei lue iTunesin käyttöehtoja – nyt niistä tehtiin sarjakuva",
        "sisalto" : "<p>Internetin suurimmaksi valeeksi on kutsuttu sitä, kun käyttäjä vakuuttaa lukeneensa käyttöehdot uuteen palveluun rekisteröityessään. Valhe on helppo ymmärtää, sillä monesti käyttöehdot on muotoiltu lähinnä juristien ymmärrettävään muotoon, vaikka niihin käyttäjä haluaisikin tutustua. Nyt Applen iTunes-palvelun käyttöehtoja on ainakin hieman mukavampi tavata, sillä sarjakuvataiteilija Robert Sikoryak on pukenut ne lähes satasivuisen sarjakuvakirjan muotoon.</p>\r\n\r\n<p>Kirjan nimi on yksinkertaisesti Terms & Conditions ja se on myynnissä 15 dollarin hintaan sen julkaisijan Drawn & Quarterlyn sivuilla.</p>\r\n\r\n<p>Kirjan tekstinä toimii vuodelta 2015 peräisin oleva iTunesin käyttöehtolitania. Kuvituksessa taas jokaisella sivulla lainataan eri sarjakuvateosten tyyliä ja kuvastoa, mutta niihin on liitetty vahvasti Steve Jobsia muistuttava hahmo. Tyylit vaihtelevat kaikille tutuista Karvisesta, teräsmiehestä ja X-Meneistä vähemmän tunnettuihin indie-tuotantoihin ja nettisarjakuviin.</p>\r\n\r\n<p>Piirtäjä Sikoryak kertoo nauttivansa ironiasta ja absurdista näkökulmasta kaikessa työssään. Siksi käyttöehtojen ja sarjakuvan yhdistäminen oli sopiva projekti.</p>\r\n\r\n<p>”Pidin siitä, koska se on pitkä teksti, jonka ihmiset haluaisivat lukea, mutta eivät ikinä tee sitä”, Sikoryak selittää.</p>\r\n\r\n<p>Sikoryak ei ole kysynyt projektiinsa varsinaisesti lupaa Applelta. Hän kertoo seuranneensa neuvoa, jonka mukaan on helpompi pyytää anteeksi kuin pyytää lupaa.</p>\r\n\r\n<p>”Toivon, että he pitävät siitä. Toivon, että suhtautuvat siihen siinä hengessä kuin mitä sillä tavoiteltiin”, Sikoryak pohtii.</p>\r\n\r\n<p>IDG News Service</p>\r\n"
    }
]